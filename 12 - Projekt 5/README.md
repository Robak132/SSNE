Zadanie polega na stworzeniu modelu rekurencyjnego który przewidywał będzie kompozytora danego utworu muzyki klasycznej w oparciu o jego zapis w formie sekwencji akordów. Akordy znormalizowane zostały do klucza C-dur lub a-mol w zależności od skali utworu (durowa/molowa).
Dane przygotowane są w postaci Pickli - https://docs.python.org/3/library/pickle.html w których znajduje się lista krotek z sekwencjami i odpowiadającymi im klasami - autorami odpowiednio: {0: 'bach', 1: 'beethoven', 2: 'debussy', 3: 'scarlatti', 4: 'victoria'} (train.pkl). W pliku test_no_target znajdują się testowe sekwencje, dla których predykcje mają Państwo przewidzieć.

Uwaga, utwory mogą być oczywiście różnych długości. W celu stworzenia batcha danych różnej długości, muszą je Państwo odpowiednio przygotować stosując tzw. padding. Przykładowo można się posiłkować tym tutorialem: https://suzyahyah.github.io/pytorch/2019/07/01/DataLoader-Pad-Pack-Sequence.html. W Państwa przypadku będzie to trochę łatwiejsze bo dotyczy problemu klasyfikacji sekwencji, a nie tłumaczenia sequence-to-sequence.

Bardzo proszę żeby jak zwykle zwracali mi Państwo archiwum zip, jak zwykle proszę też o zastosowanie się do instrukcji:
- Archiwum powinno być nazwane jak ostatnio poniedzialek/piatek_nazwisko1_nazwisko2.zip (lub nazwa drużyny)
- W archiwum proszę bez zbędnych podfolderów umieścić pliki ze swoim kodem i testowe predykcje nazwane zgodnie z sekwencją np. poniedzialek_nazwisko1_nazwisko2.csv (lub nazwa drużyny)
- Testowe predykcje powinny mieć kolejność zgodną z kolejnością sekwencji do których się odnoszą w picklu. Plik csv. nie powinien mieć nagłówka ani indeksów.